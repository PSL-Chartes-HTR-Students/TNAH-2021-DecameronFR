Proheme
malement pourueuz en leurs nec-
ceſſitez pour la paour que les hom̃es
ſains auoient, que plus de cent
mil hõmes moururent entre les
murs de florence ainſi cõme len
croit, et ſi ne cuidaſt len pas auãnt
celle motele auenture que tans
dom̃es euſſent eſte en ñre cite ·
O dieu quans nobles lignages
quans grans palais, quantes bel̃l
maiſons et habitations par auant
plaines de ſeigneurs dames et
meſgnies demourerent uuides,
ſans y remanoir grans ne petis
quelconque · Quans treſgrans
heritages et richeſces furent ueues
ſans ſucceſſeur legitime, Quans
uaillans hõmes et belles femmes
Quans gracieux iouuenceaux
leſquelz non pas ſeulement aucun
autre hõme, mais ypocras, ⁊ gallien
et eſculapius treſſouuerains me-
dicins euſſent iugie eſtre treſſains
en corps, qui au matin diſnoient
auec leurs parens et compaignõs
et amis, et apres le ſoir prouchain
uenant ilz ſouppoient en lautre
monde auec les treſpaſſez ¶ Il
me ẽnuye de moy reuoultrer, ⁊
tenir dedens tans de miſeres,
pour ce ie uueil delaiſſier celle
choſe que ie puis prouffitablem̃t
refuſer de dire cy , ſi dy que
tandis que ñre cite eſtoit en ces
termes et preſques uuide de ſes
habitans, il auint ainſi cõme ie
ay apres ſceu par aucune ꝑſone
digne de foy, que en lonnourable
egliſe de ſainte marie la neufue
en ung mardy matin tandis q̃
en celle egliſe ſi neſtoit preſques
aucune autre perſonne, apres le ſeruice
diuin fait ſe trouuerent enſemble
ſept ieunnes fem̃es, en robes de ple'
teles cõme il appartenoit en tel tẽps
Toutes ces ſept fem̃es eſtoient mu-
tuelment coniointes entre elles, ou
par amiſtie ou par uoiſinage ou par
conſanguinite, nulle de celles fẽmes
nauoit encores xx· ans complis,
et nulle auſſi nauoit moins de
xviii· ans, Chaſcune dicelles eſtoit
ſage noble et belle, atournee de
bonnes meurs et de beaulte hoñeſte,
Ie racompteroie les propres noms
de ces dames ſe pour iuſte cauſe
ne men abſteniſſe. Et la cauſe
eſt ceſte car ie ne uueil pour le tẽps
auenir que aucunes delles pour
leurs choſes racomptees cy apres
ſe puiſſe hontoier, pour ce que au
jourduy les loix et couſtumes des
eſbatemens ſont aucunement
reſtraintes, qui lors pour les cauẜ
deſſus dc̃es eſtoient tres amples
et larges, non pas ſeulement
a leage des dc̃es ſept fẽmes ieun-
nes · mais aux fẽmes qui ſeroiẽt
deage trop plus meur et plus
long ¶ Ie ne uueil pas auſſi
donner matiere aux enuieux ap-
preſtez de mordre et de reprendre
la uie de toute perſonne honneſte
et louable, ne occaſion de diminuer
aucunement lonneur des uaillãs
fẽmes, qui en comptant leurs nou
uelles uſent de paroles qͥ
moins honneſtes, et pourtant afin
que la nouuelle que chaſcune de
celles fem̃es a dicte puiſſe ſans
confuſion eſtre comprinſe, ie entẽs
nõmer icelles par les noms cy
Laſſemble des
vii · ancelles
des nõs
dicelles
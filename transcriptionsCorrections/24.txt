grant ꝑtie de la moyenne · Car
la menue et moyenne gent cõme
deſtituez deſperance, ⁊ conſtrains
de pourete eſtoient encloz en ung
iour iuſques au nombre de mil ·
Et pour ce quilz neſtoient pas ſer-
uis ne uiſitez en aucune chose nec-
cessaire ilz mouroient tous preſq̃s
ſans reſchapper · Et pluſieurs mou-
roient nuit et iour ẽmy la rue
publique, et pluſeurs auſſi mou-
roient en leur maiſons, et notifi-
oient a leurs uoiſins que princi-
palment ilz eſtoient mors par
la puanteur de leurs corps cor-
rumpus ¶ Enu's ceulz cy et
les autres mourans une meſme
guiſe eſtoit plainement gardee
de par les uoiſins, car eulx plus
eſmeuz de paour afin que la cor
ruption des charoignes ne les of-
fendit plus que de charite quilz
euſſent enuers les malades, les ſur-
uiuans par eulx meſmes portoiẽt
hors des maiſons les mors Et
a laide daucun porteur mercen-
naire quant ilz le pouoiẽt auoir
Et deuant leurs huis ilz mettoiẽt
les corps des treſpaſſez, et illec
au matin qui feuſt alez par la
cite il en euſt peu ueoir ſans
nombre · Auec ce len apportoit ſar
quieux, et par diſetes aucuns eſt'
portez ſur ung ais et ny auoit
aucun ſarquieu ou len ne meiſt
deux ou trois corps enſemble,
Et ceſte choſe ne auint pas une
fois, mais len peust trouuer maĩs
et pluſeurs ſarquieux eſq̃lz boutez
eſtoient le mary et la fem̃e, et deux
ou trois freres, ou le pere et le filz
Et ainſi des autres parens et
affins, ſi auint maintes fois
que quant deux pretres aloient
a une croix pour querir le corps
daucun treſpaſſe, que apres ces
deux preſtres uenoient iii· ou iiii·
ſarquieux portez par uarlez mer-
cennaires, et quant les preſtres
cuidoient enterrer ung ſeul corps
il auenoit que six ou huit eſtoient
a mettre en terre qui auec eulx
nauoient ploreurs ne luminai-
res ne pompe ne honneurs fune-
raulx, mais ia la chose eſtoit a
tant uenue que des hõmes et
fem̃es qui mouroient il ne cha-
loit ne que de chieures ou autres
beſtes ¶ Par ceſtes choſes aꝑ-
parut clerement que celle paciẽce
que le naturel cours des choſes
nauoit peu monſtrer aux ſages
hõmes en pou et petis meſchiefs
et dom̃ages les hom̃es meſmem̃t
ſimples aprindrent ꝑ experiẽce
ceſte choſe, ceſt aſſauoir que lom̃e
doit paſſer la grandeur des maulx
auec pacience · Et auſſi les hom̃es
auſquelz il ne chaloit de la gñt
multitude des mors quilz ueoient
porter en chaſcune egliſe chaſcun
iour, et preſques a toute heure
de iour et nuit en tele maniere
que la terre ſainte ne ſouffiſoit
pas aux ſepultures des mors,
et meſmement qui eust uoulu
donner a chaſcun corps propre
lieu ou cimetiere ſelon lancieñe
couſtume ¶ Et pour ce q̃ chũn
corps ne pouoit auoir ꝓpr lieu
Preambule
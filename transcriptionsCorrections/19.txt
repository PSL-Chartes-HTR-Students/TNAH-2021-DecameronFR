Prologue
tant que non pas pou dõmes et
fẽmes gueriſſoient, mais preſques
tous mouroient dedens le tiers
iour cõme dit eſt ¶ Et ceſte peſ-
tilence fu la plus grant et plus
aigre, car les enteſchies de ceſte
epidemie par la cõmunication
de gens haities et ſaines auec
les malades ſe treſgetoit dun
en autre, ainſi cõme fait le feu
qui ſe hape et ahert aux choſes
prouchaines et uoiſsines qui ſont
ſeches et craſſes · Et encores ot
ceſte peſtilence plus de maligni-
te, car non pas ſeulement parler
conuerſer auec les malades
enteſchoit de maladie les hõmes
haities et ſains ou donnoit occa-
ſion de cõmune mort, mais meſ-
mement touchier leurs draps
ou robes ou autres quelconque
choſe touchee aux malades ou
dont ils euſſent uſe tranſportoit
celle maladie es corps sains et
haities · Et une choſe ie doy
dire merueilleuſe a oyr, laq̃le
ſe elle neuſt eſte ueue de mes
yeulx et de mains autres a
paines ie loſeroie croire, nõ mie
ſeulement ie loſaſſe eſcripre ·
Ia ſoit ce que ie leuſſe oy dire
a quelconque perſonne tant
feuſt digne de ſoy, ſi dy que
la qualite et nature de ceſte
epidimie fu de ſi grant efficace
et de tele uertu, que non pas
ſeulement elle ſe tranſportoit
dun homme en autre homme ·
mais len uit pluſeurs fois que
aucune choſe qui auoit eſte
daucun homme malade ou
mort de celle maladie, que ſi
toſt que celle choſe eſtoit touchee
daucune beſte elle eſtoit non pas
ſeulement contaminee et infecte
de tele maladie, mais elle dedens
treſbrief temps mouroit ¶ De
ceſte choſe merueilleuſe entre les
autres fois ie prins ung iour une
tele experience, car en une rue com
mune eſtoient gettees les pieces
de la robe dun poure hõme mort
de celle epidimie, et a ces pieces
uindrent deux pourceaulx qui
ſelon leur couſtume flairirent
et bouterent leurs dens es pie-
ces de celle robe, en les boutant ⁊
reboutant uers leurs muſeaux,
et a pres pou de temps quilz
orent tournoie ilz cheirent mors
ſur celles robes, ainſi cõme ſe ilz
euſſent illec prins ou uenin ou
poyſons · De ceſtes choſes et de
remedes
pluſeurs autres ſemblables et
depidemie
plus grans ſuruindrent diuer-
ſes paours et ymaginations ou
remenant des hommes ſuruiuãs
Et preſques tous tendoient en une
aſſez cruele fin de refuſer ⁊ fuir
les malades et leurs choſes · Et en
ainsi faiſant chaſcun cuidoit gai-
gnier ſante et gueriſon ¶ Auſſi
cuidoient aucuns que lors uiure
ſobrement et ſoy garder de toute
ſuperfluite deuſt moult reſiſter
a celle maladie · Ceulx auſſi qui
enſemble uiuoient acompaignies
ſans conuerſer auec autres, et qui
ſe enſerroient en hoſtelz ou aucun
malade nauoit encores habite, et
qui uiuoient de plus cõuenables
et delicieuſes uiandes, et qui at-
trempeement uſoient de treſbon
uin, en fuiant delit charnel et
compaignie de fẽme, et qui refu-
ſoient parler a tous eſtranges, et

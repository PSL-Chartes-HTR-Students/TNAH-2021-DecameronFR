Prologue
de conuenables ſeruices que les
malades ne pouoient auoir, cõe
pour la force de lepidimie en ñre
cite mouroit nuit et iour ſi gñt
multitude dõmes et fẽmes que
eſbahiſſement eſtoit oyr dire
non pas ſeulement ueoir la
choſe, et cõme par necceſſite ad-
uindrent choſes contraires aux
anciennes couſtumes ent' ceulx
qui demouroient en uie · Et par
auant couſtume auoit eſte aĩſi
cõme maintenant nous pouons
ueoir, que les fẽmes parentes et
uoiſines ſaſſembloient en la mai
ſon du mort, et plouroient auec
celles qui plus leur aꝑꝑtenoient
Et daultre part auec les parens
et uoisins ſaſſembloient pluſeurs
citoiens ſelon leſtat du treſpaſſe
, et auſſi preſtres et clers tant ſe-
culiers cõme religieux · Et puis
le corps du treſpaſſe eſtoit porte
ſur eſpaules iuſques a legliſe
que le treſpaſſe auoit eſleue de-
uant ſa mort, et illec eſtoit la
pompe des funerailles de cire,
et des preſtres chantans ⁊ priãs
dieu pour lame du defunct la
preſent · Mais quant apres
aucun temps la cruaulte de celle
peſtilence cõmenca ſoy a croiſtre
toutes les honneurs et cerimonieᷤ
funeraux ceſſerent en tout ou en
la plus grant ꝑtie · Et en lieu de
de ces choſes ſuruindrent autres
nouuelles, car les gens mouroiẽt
non pas ſeulement ſans ce quilz
euſſent en tout eulx aucunes
fẽmes, mais pluſeurs partoient
de ceſte preſente uie ſans teſtamẽt
Et a trespou de gens mortes est'
rendus piteus regretz ne pleurs
ne larmes ameres de par leurs
parens et amis · Mais en lieu
de ces choſes preſques toꝰ uſoient
de ris et de ꝑoles uaines, et de
ſolacieuſe feſte, et les fẽmes pour
la plus grant ꝑtie garderent
treſbien ceste couſtume pour leur
ſante garder ou delaiſſant la
pitie feminine · Et auec ce pou
de mors eſtoient adont, dont les
corps feuſſent a compaignies de
plus de dix ou xii · perſonnes en
alant a legliſe · Et ces corps neſ
toient mie portez par honneſtes
citoiens ne par leurs chiers parẽs
mais adont eſtoit une maniere
de mercẽnaires ſuruenus nou-
uellement qui enſeueliſſoient
et portoient enterrer les mors ·
Et ces mercẽnaires eſtoient at-
trais de petite et pouure gens,
et ſe faiſoient appeler les bechĩs
qui pour ſalaire faiſoient aux
malades et aux mors telz ſeruices
, ilz ſe mettoient ſoubz les bieres
des mors et a grans et haſtis pas
ilz les portoient a la plꝰ prouchaĩe
egliſe, et non mie a celle que le treſ
paſſe auoit eſleue auant ſa mort ·
Et apres aloient quatre ou ſix
preſtres auec pou de luminaire
et aucunefois sans aucun cierge
ne torche ¶ Et ces preſtres a
laide des bechins ſans moult tra-
ueillier en long office ou autre
ſolennite mettoient le corps du
mort en quelconque foſſe ou ſe-
pulture quilz trouuoient ouuerte
, mais le treſgrant regart eſtoit
m̃lt plain de miſere et de pitie
en la gent menue et en la plus
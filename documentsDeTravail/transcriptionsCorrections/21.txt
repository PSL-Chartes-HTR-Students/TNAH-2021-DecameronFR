Proheme
chaloir fors deulx meſmes · Et tant
auint que pluſeurs ſe deſcoururẽt
en lieux eſtranges, en penſant
que le courroux de dieu qui par
celle peſtilence deuoit punir lini-
quite des hom̃es ne procederoient
es lieux ou ilz ſeroient trouuez,
mais que dieux ſeulement oppri-
meroit ceulx qui ſeroient trouuez
dedens les murs de florence, ainſi
cõme ſilz penſaſſent que aucũ ne
deuſt demourer dedens les murs
de la cite, cõme ſe la fin de leur
eage feuſt uenue ¶ Et combñ
que ceulx qui tant auoient uaine
oppinion ne mouriſſent pas tous,
touteſuoies tous ne eſchapperent
mie · Car les aucuns entre tous
lors deuenus malades en toꝰ lieux
combien que par auant feuſſent
ſains, touteſuoies pour ce que ilz
auoient donne exemple aux
autres ilz languiſſoient maladeᷤ
et delaiſſies du tout · Et ia ne
fault dire que ung citoyen refu-
ſoit et fuioit lautre, cõme ſe lun
neuſt cure de lautre · Et les parẽs
pou ou neant ne ſemonnoient
en mengiers lun lautre ne uiſi-
toient ¶ Et ſi grant paour
eſtoit entree dedens les cuers
des hõmes, que le frere ⁊ la ſuer
laiſſoient leurs propres freres,
et loncle le nepueu, et ſouuent
la fẽme ſon mary, et les peres et
meres leurs enfans qui eſt choſe
incredible · Et ainſi cõme ſe ilz ne
les euſſent onques engendrez ilz
ne les uouloient ſeruir ne uiſiter,
parquoy ceulx qui auoient engendre
treſgrant multitude de filz ⁊ filles
nauoient autre remede ne confort
fors que en la charite de leurs amis
acquis qui eſtoient en petit nõbres ·
Car les aucuns pour grans ſalaires
et exceſſifs ſeruuoient aux malades
par auarice, combien que de ceulx
cy pou fuſſent ſuruiuans · Et auec
ce les hõmes et fẽmes ſeruans eſ-
toient de ſi gros et rude engin et
ſi mal enſeignies en ſeruices de
malades quilz leur adminiſtroiẽt
ſeulement les choſes quilz deman-
doient, ou ilz les gardoient ma-
lades iusques a temps quilz mou-
ruſſent ¶ Et ſouuent auenoit
que ces ſeruans perdoient eulx
meſmes et leurs ſalaires · Et
pour ce que les malades eſtoiẽt
delaiſſies de leurs uoiſins et
parens et amis, et auoient
diſette de ſeruiteurs, il auint
un uſage qui preſques par
auant et ne auoit onques este
oy, que a quelconque fẽme tant
feuſt belle ou noble ne chaloit
auoir en maladie ſeruice dõnie
iuẽne ou uieil, et ſans uergoi-
gne ce ne chaloit plus couurir
aucune partie de ſon corps ne
que en la preſence de une fẽme
, mais que la fẽme malade euſt
ſeulement ſa necceſſite ¶ Et
pour ce que les malades eſtoient
ainſi relenquis oultre plꝰ ſẽſuiui
la mort de pluſeurs, qui par
auenture euſſent eſchappez ſilz
euſſent eſte ſecourus et uiſitez
Et pour ce tant par defaulte